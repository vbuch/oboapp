Организация на движението в с. Железница

От 12:00 до 22:00 часа на 22.02.2026 г. се забранява влизането на пътни превозни средства по ул. „Искърска“ между ул. „Самоковско шосе“ и ул. „Люляк“, с. Железница.

От 04:30 часа до 23:30 часа на 22.02.2026 г. автобусите от линии № 69 и № 70 в посока НСБАЛ по онкология ще се движат от Царева махала и село Плана по действащите маршрути до кръстовището на ул. “Самоковско шосе” с ул. “Витоша”, наляво по ул. “Самоковско шосе” и от кръстовището с ул. “Искърска” по маршрута до НСБАЛ по онкология.
В обратна посока маршрутите не се променят.

Маршрутът на автобусна линия № 98 се удължава до Царева махала, както следва: от Зоопарка по действащия маршрут до кръстовището на ул. “Самоковско шосе” с ул. “Искърска” и направо по ул. “Самоковско шосе” до Царева махала. Автобусите ще спират на съществуващите автобусни спирки в променения участък на маршрута.

За автобусни линии №№ 69, 70 и 98 се разкриват временни спирки на ул. “Самоковско шосе“ в посока НСБАЛ по онкология, както следва:

- с код 1956 „Ул. "Люляк“ на 30 метра след ул. „Люляк“ при № 53А;
- с код 1531 „С. Железница“ след ул. „Искърска“ на 5,00 метра преди пешеходната пътека. Закриват се спирки:
- с код 2500 „Ул. "Витоша“;
- с код 0937 „Кметство Железница“;
- с код 0936 „Кметство Железница“.

02/02/2026
